# Retrospektiivitekniikat

## Start, Stop, Continue, More of, Less of Wheel

Start, Stop, Continue, More of, Less of Wheel -tekniikan ideana on piirtää ympyrä, joka jaetaan viiteen yhtä suureen osaan, jotka nimetään "aloita", "lopeta", "jatka", "enemmän" ja "vähemmän". Tämän jälkeen tiimin jäsenet pohtivat työskentelyään näiden kategorioiden mukaan - mitä hyödyttömiä tapoja pitäisi lopettaa, mitä hyödyllisiä jatkaa, mitä tarvitaan enemmän/vähemmän jne. Esille nousseet kommentit kirjataan ympyrään siihen liittyvän kategorian alle. Näin tiimi saa nopeasti ja tehokkaasti koottua analyysin siitä, millä tavoin sen tulisi muuttaa työskentelyä jatkossa.

## Glad, Sad, Mad

Glad, Sad, Mad -tekniikka on suoraviivainen tapa selvittää, mitä tuntemuksia tiimin jäsenillä on sen nykyisistä työskentelytavoista. Kukin tiimiläinen kirjoittaa erillisille post-it-lapuille (tai vastaaville) huomioita, joita he ovat tehneet edellisen sprintin aikana. Tämän jälkeen laput yhdistetään johonkin kolmesta kategoriasta glad, sad ja mad. Tiimi keskenään päättää seuraavaksi, mitkä esille tulleet huomiot ovat tärkeimpiä, ja näistä keskustellaan varatun ajan puittessa tärkeimmästä alkaen. 